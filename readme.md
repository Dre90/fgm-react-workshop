*FGM: Frontend Toolkit #1 – React

Første kveld i Frontend Toolkit-serien tar for seg React. Vi ser på hvordan React skiller seg fra andre populære rammeverk som Vue og Angular, og hva formålet med slike frontend-rammeverk er. I tillegg går vi gjennom noen andre verktøy vi vil benytte i vårt prosjekt, slik som npm og webpack. Deretter blir det live-koding (hvor alle oppfordres til å kode med på egen maskin) hvor vi benytter React og frontend-verktøy for å bygge en musikkvideospiller. Til slutt legger jeg frem noen forslag til forbedringer i løsningen som dere får prøve dere på selv først, før vi går gjennom mitt løsningsforslag i plenum. De som ikke har lyst til å kode selv oppfordres også til å delta, for å få en introduksjon til hva React er. Neste kveld i Frontend Toolkit-serie vil vi bygge videre på løsningen ved å ta i bruk Redux og SASS.